<p>สตูดิโอ Niantic ประกาศรับสมัครคนเข้าทดสอบเกมสมาร์ตโฟน "โปเกมอนโก" (Pokemon Go) โดยจะเริ่มปลายเดือนนี้และยังจำกัดเฉพาะโซนญี่ปุ่นเท่านั้น</p>
<p><img src="images/[.png" alt="" />อ่าน<img src="images/].png" alt="" /></p>
<p>ทางผู้พัฒนาได้นิยามผลงานของพวกเขาว่าจะเป็น "เรียลเวิลด์เกม" มีโลกจริงเป็นฉากเวที ต้องออกเดินทางไปข้างนอกและพบปะเล่นร่วมกับผู้คนในสถานที่ต่างๆ จึงมีอะไรหลายอย่างที่ต้องทำให้เรียบร้อยแน่นอนก่อน</p>
<p>พวกเขาจะขอความร่วมมือจากผู้เล่นที่สนใจมาช่วยกันทดสอบ "ฟิลด์เทสต์" ลงพื้นที่จริงเพื่อนำข้อมูลกลับไปปรับปรุงคุณภาพของแอพพลิเคชันเกมทีละขั้น เริ่มตั้งแต่ปลายเดือนมีนาคมเป็นต้นไป</p>
<p>ผู้สนใจจะสามารถเข้าไปลงทะเบียนได้ที่เว็บไซต์อย่างเป็นทางการ โดยมีเงื่อนไขว่าต้องอาศัยอยู่ในประเทศญี่ปุ่น ใช้อุปกรณ์แอนดรอยด์เวอร์ชัน 4.3 ขึ้นไปหรือไอโฟน 5 ขึ้นไป พร้อมกับบัญชีของ Gmail หรือกูเกิล</p>
<p><img src="images/[.png" alt="" />เห็นภาพ...อ่านต่อ<img src="images/].png" alt="" /></p>
<p>นอกจากนี้ ข้อมูลการเล่นในช่วงทดสอบจะถูกรีเซ็ตลบทิ้งหมดไม่ส่งต่อไปใช้ตอนเปิดบริการจริง และจะขอความร่วมมือให้ช่วยกันเก็บเนื้อหาในแอพพลิเคชันทดสอบเป็นความลับ ไม่นำไปสปอยล์ต่อคนอื่นที่กำลังเฝ้ารอเวอร์ชันเต็มด้วย</p>